
<p>Als je wilt kun je onderstaand artikel gebruiken voor Zwart Front:</p>
<blockquote data-ipsquote="" class="ipsQuote" data-ipsquote-contentapp="core" data-ipsquote-contenttype="messaging" data-ipsquote-contentid="194" data-ipsquote-contentclass="core_Messenger_Conversation"><div>
<p><strong>Fascisme: Revolutie voor sociale gerechtigheid</strong></p>
<p>Tegenwoordig is er de neiging om het Fascisme te portretteren als een onderdrukkende reactionair-conservatieve beweging. Feitelijk is het Fascisme een revolutionaire en sociale beweging ten behoeve van het algemeen welzijn van de natie en het volk. Een belangrijk middel voor de Fascisten was het syndicale systeem, dat haar wortels in de socialistische vakbeweging had. Revolutionaire syndicalisten in de traditie van Marx streefden een klassenoorlog na waarbinnen de ene klasse de andere zou elimineren. Fascisten erkenden de klassenconflicten, maar vervingen het concept van de Marxistische klassenoorlog door een concept van klassensamenwerking. Het idee was dat alle klassen samenwerkten ter bevordering van het algemeen welzijn. De Fascisten streefden ernaar om al het individueel egoïsme uit te roeien door de creatie van een harmonieuze en solidaire samenleving waarbinnen allen samen werkten ter bevordering van de natie en de volksgemeenschap.</p>
<p>Deze harmonie en solidariteit konden enkel bereikt worden door een sterke Staat, die weerstand kon bieden tegen intern en buitenlands kapitalisme. Een Staat die de belichaming was van alle legitieme belangen en niet van individuele belangen. Het beleid van de Fascisten was dan ook gebaseerd op het principe dat de economie er is om het volk en de natie te dienen. De private organisatie van productie werd bezien als een functie ten behoeve van het nationale belang, arbeid werd gezien als een sociale plicht en kapitaal als productie, niet voor een kleine klasse, maar voor de natie en het volk als geheel. Hoewel het proletariaat het recht op staking werd verboden, voerden de Fascisten een vooruitstrevend sociaal beleid in op het vlak van arbeidsrechten - hun basisrechten werden gegarandeerd door de Staat.</p>
<p>Het Fascistische syndicale systeem was bedoeld als een alternatief voor anarchistische en Marxistische systemen. De basis van het systeem vormde het syndicaat waarbinnen de werkers, werkgevers en andere professionals verenigt zijn. Deze regionale syndicaten waren aangesloten bij provinciale syndicaten, die op hun beurt weer verbonden waren met de nationale federatie. Binnen deze instituten waarbinnen werknemers en werkgevers in dezelfde aantallen vertegenwoordigt waren, kunnen gezamenlijke belangen en conflicten behartigd worden. Deze syndicale organisaties stonden onder toezicht van een Statelijk orgaan die controle uitoefende en bemiddelde in interne geschillen. Interne geschillen die niet opgelost konden worden, moesten in de uiterste consequentie worden behandeld in het arbeidsgerecht. De heersende opinie dezer dagen is eveneens dat het Fascisme een onderdrukkende macht was binnen deze instituties. Feitelijk bestond deze vermeende "politieke oppressie" enkel uit de controle van alle syndicale en corporatieve organisaties conform de sociale wetten opgelegd door de overheid. Eveneens controleerde de Fascistische Staat de prijzen van voedsel en reguleerde zij de import en export om speculatie en ongewenste fluctuaties op de markt te voorkomen. Voor de rest gaat het om zelfstandige instituties.</p>
<p>Het loyale en volkse karakter van het Fascistische syndicale systeem is altijd gesteund door de arbeidersklasse. Fascistische bewegingen waren ware massabewegingen die grote steun onder het gehele volk genoten. De syndicaten gaven de werknemers bescherming door de verdediging en stabilisatie van de belangen van de arbeidersklasse - hierdoor kon een hogere sociale zekerheid worden gewaarborgd. Binnen de Fascistische Staat werden minimum lonen vastgesteld, werden arbeidsvoorwaarden wettelijk vastgelegd en verplichte verzekeringen tegen bedrijfsongevallen afgesloten. Ook werd er een uitgebreid netwerk van sociale voorzieningen zoals bijstand voor alleenstaande moeders en kinderen gerealiseerd.</p>
<p>De Fascisten waren in hun strijd voor sociale gerechtigheid gedwongen om het echte gezicht van het groot kapitaal en de plutocratie te ontmaskeren, die onder het vaandel van democratie en communisme de politiek beheersten. Men moet zich dan ook afvragen waarom de kapitalisten en bankiers zich met het linkerkamp verenigden om het Fascisme te bestrijden? Als het Fascisme een anti-proletarische beweging was net zoals het kapitalisme, zou het kapitalisme deze dan zo fel bestrijden? De tweede wereldoorlog kan dan ook in het licht bezien worden van een strijd tussen kapitaal en arbeid.</p>
<p>Fascisme stond voor de reformatie van het bankierssysteem: krediet werd beschouwd als een middel ten behoeve van het algemeen belang. Het leidende principe in deze reformatie was dat privaat initiatief en krediet zaken van algemeen belang waren en dus gecontroleerd moesten worden. Geld was niet langer onder genade van individuele belangen en werd niet langer als een koopwaar bezien - alle mogelijkheid tot speculatie en onnodige accumulatie van krediet werd strikt verboden. Hiermee werd het kapitalisme in haar ergste vormen onderdrukt en werd het een middel om te voorzien in de welvaart van het volk. Trusts die een steeds groter monopolie op de markten probeerden te veroveren ten nadele van het nationaal belang werden verboden en vervangen door het syndicale systeem.</p>
<p>Binnen het Fascisme wordt arbeid in al zijn vormen de middelen voor de sociale en nationale zekerheid voor alle individuen binnen de natie. Het representeert een economisch systeem dat stabiliteit en zekerheid biedt en dat materiële en morele vooruitgang brengt voor de werkende klasse die deel van de natie uitmaken.</p>
<p><em><strong>Peter Stormer</strong></em></p>
<p><em><strong>Nationaal Syndicalistisch Platform</strong></em></p>
<p></p>
</div></blockquote>
